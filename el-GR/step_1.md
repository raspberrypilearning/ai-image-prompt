<p style='border-left: solid; border-width:10px; border-color: #FFA500; background-color: #FFFACD; padding: 10px;'>
Αυτός ο εκπαιδευτικός πόρος δεν συνιστάται για μαθητές/ριες ηλικίας κάτω των 13 ετών. Ενθαρρύνουμε τους χρήστες να ασχοληθούν με αυτό το υλικό με υπευθυνότητα και να αναζητήσουν καθοδήγηση από έναν έμπιστο ενήλικα όταν είναι απαραίτητο.
</p>

## Τι θα κάνεις

![Μια χνουδωτή λευκή γάτα με εντυπωσιακά μπλε μάτια και μια ροζ μύτη κάθεται σε ένα περβάζι και στο πίσω μέρος ενός καναπέ, δίπλα σε μια γλάστρα με φυτό σε ένα διακοσμητικό μεταλλικό δοχείο. Το περβάζι είναι μέρος ενός ζεστού εσωτερικού χώρου, με ένα λουλουδάτο μαξιλάρι, ένα καταπράσινο φυτό και ράφια. Από το παράθυρο διακρίνεται ένα κτίριο. Στο πρώτο πλάνο της εικόνας, υπάρχει κείμενο που γράφει "HOME Hweet SWEET Home" σε κομψό στυλ, με λίγη διακόσμηση.](images/prompt8.jpg)

Καλώς ήρθες στον συναρπαστικό κόσμο της δημιουργίας εικόνων με ΤΝ!

Ακολουθώντας τα βήματα σε αυτό το έργο, θα μάθεις πώς να δημιουργείς εκπληκτικές εικόνες χρησιμοποιώντας μια γεννήτρια εικόνων με ΤΝ.

## --- collapse ---

## title: Περισσότερες λεπτομέρειες

Αυτό το έργο θα σε βοηθήσει να ξεκινήσεις με απλές ιδέες και να τις μετατρέψεις σε λεπτομερείς προτροπές, που μπορείς να χρησιμοποιήσεις για να δημιουργήσεις εκπληκτικές εικόνες. Θα διερευνήσεις πώς να προσθέτεις συγκεκριμένες λεπτομέρειες. Θα περιγράψεις τις ρυθμίσεις, θα συμπεριλάβεις βασικά στοιχεία και θα αποφασίσεις τα χρώματα, το στυλ και τη σύνθεση. Στην πορεία, θα δοκιμάσεις τις προτροπές σου, θα κάνεις προσαρμογές και θα δεις πώς κάθε αλλαγή σε βοηθά να δημιουργήσεις την εικόνα σου.

\--- /collapse ---

### Τι θα χρειαστείς

Για αυτό το έργο, θα χρειαστείς πρόσβαση σε μια γεννήτρια εικόνας με ΤΝ.

Εάν είσαι κάτω από τα ελάχιστα όρια ηλικίας για να χρησιμοποιήσεις γεννήτριες εικόνων με ΤΝ που είναι διαθέσιμες στο διαδίκτυο ή εάν προτιμάς να εγκαταστήσεις **τη δική σου** γεννήτρια εικόνων με ΤΝ σε υπολογιστή Raspberry Pi, [ακολούθησε τις οδηγίες μας εδώ](https://projects.raspberrypi.org/en/projects/ai-images-on-pi){:target="_blank"}.

### Δωρεάν Online Γεννήτριες Εικόνων

Μια δωρεάν γεννήτρια εικόνων που δεν απαιτεί εγγραφή είναι το [Craiyon](https://www.craiyon.com){:target="_blank"}, αλλά πρέπει να είσαι στην [ηλικία όπου θεωρείσαι νομικά ενήλικος/η](https://en.wikipedia.org/wiki/Age_of_majority){:target="_blank"} ή μεγαλύτερος/η, για να έχεις δικαιοδοσία να το χρησιμοποιήσεις ([δες τους όρους](https://www.craiyon.com/terms){:target="_blank"} για περισσότερες πληροφορίες).

Άλλα διαδικτυακά εργαλεία είναι διαθέσιμα, αλλά απαιτούν την εγγραφή σου με μια ισχύουσα διεύθυνση email. Ακολουθούν μερικά παραδείγματα:

- [Adobe Firefly](https://firefly.adobe.com/){:target="_blank"} (ελάχιστη ηλικία 13 ετών, και αν δεν είσαι στη νόμιμη ηλικία για να αποδεχτείς τους όρους, χρειάζεσαι άδεια από έναν γονέα/κηδεμόνα για να το χρησιμοποιήσεις — [δες τους όρους](https://www.adobe.com/uk/legal/terms.html){:target="_blank"} για περισσότερες πληροφορίες)
- [Ideogram](https://www.ideogram.ai){:target="_blank"} (ελάχιστη ηλικία 13 ετών, και αν είσαι κάτω από την ηλικία για να έχεις δικαιοδοσία χρήσης, ένας γονέας/κηδεμόνας πρέπει να αποδεχθεί τους όρους για λογαριασμό σου - [δες τους όρους](https://ideogram.ai/legal/tos){:target="_blank"} για περισσότερες πληροφορίες)
- [Stable Diffusion](https://stablediffusionweb.com/){:target="_blank"} ([δες τους όρους](https://stablediffusionweb.com/terms-and-conditions){:target="_blank"})

**Εάν εγγραφείς με έναν λογαριασμό σε μία από αυτές τις υπηρεσίες, θυμήσου να ακολουθήσεις τις πολιτικές ασφαλείας τους.**

## --- collapse ---

## title: Γιατί συνιστούμε μεγαλύτεροι μαθητές/ριες να χρησιμοποιούν αυτό το έργο;

Είναι σημαντικό να κατανοήσεις με ποιό τρόπο μπορείς να διατηρήσεις τα προσωπικά σου στοιχεία ασφαλή. Το Ίδρυμα Raspberry Pi είναι πολύ προσεκτικό όσον αφορά την προστασία των δεδομένων σου και του απορρήτου σου, γι' αυτό προτείνουμε αυτό το έργο μόνο εάν είσαι πάνω από 13 ετών.

Ίσως έχεις παρατηρήσει ότι πολλές διαδικτυακές υπηρεσίες ζητούν από τους χρήστες να είναι τουλάχιστον 13 ετών. Αυτό συμβαίνει επειδή διαχειρίζονται και αποθηκεύουν τα δεδομένα που παρέχεις, τα οποία μπορεί να περιλαμβάνουν προσωπικά στοιχεία. Αν και αυτές οι υπηρεσίες ακολουθούν αυστηρούς κανόνες για την προστασία των δεδομένων σου, η αποστολή πληροφοριών μέσω Διαδικτύου μπορεί μερικές φορές να είναι λιγότερο ασφαλής.

Είναι επίσης σημαντικό να γνωρίζεις ότι η παραγωγική τεχνητή νοημοσύνη μπορεί μερικές φορές να δημιουργήσει **περιεχόμενο που δεν είναι ακριβές, δίκαιο ή κατάλληλο**. Αυτά τα μοντέλα ΤΝ μερικές φορές μπορεί να "έχουν παραισθήσεις" και **να παράγουν πληροφορίες που ακούγονται αληθινές αλλά δεν είναι**. Επομένως, είναι σημαντικό να **σκεφτείς προσεκτικά τι αποτέλεσμα παράγει η εφαρμογή ΤΝ και να την ελέγξεις ξανά**. Καθώς εργάζεσαι με την παραγωγική ΤΝ, φρόντισε να ελέγξεις τις πληροφορίες και να ρωτήσεις αξιόπιστες πηγές εάν δεν είσαι σίγουρος/η.

**Να εξετάζεις πάντα το περιεχόμενο που δημιουργείται από την παραγωγική ΤΝ προσεκτικά και με σκεπτικισμό.** Εάν χρειάζεσαι βοήθεια, ζήτησε από έναν γονέα, κηδεμόνα ή δάσκαλο να σε καθοδηγήσει.

Απόλαυσε τη μάθηση και τη δημιουργία με παραγωγική ΤΝ!

\--- /collapse ---
