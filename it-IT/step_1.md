<p style='border-left: solid; border-width:10px; border-color: #FFA500; background-color: #FFFACD; padding: 10px;'>
Questa risorsa didattica non è consigliata agli studenti di età inferiore ai 13 anni. Invitiamo gli utenti a utilizzare questo materiale in modo responsabile e, quando necessario, a chiedere consiglio a un adulto di cui si fidano.
</p>

## Cosa creerai

![Un soffice gatto bianco dagli occhi blu intensi e dal nasino rosa è seduto sul davanzale di una finestra, appollaiato anche sullo schienale di un divano, accanto a una pianta in vaso contenuta in un portavaso metallico decorativo. Il davanzale fa parte di un ambiente accogliente, arricchito da un cuscino floreale, una pianta verde rampicante e alcune mensole. Attraverso la finestra si scorge un edificio. In primo piano, un testo recita "HOME Hweet SWEET Home", decorato con elementi eleganti che arricchiscono l'immagine.](images/prompt8.jpg)

Ti diamo il benvenuto nell'affascinante mondo della generazione di immagini IA!

Seguendo i passaggi di questo progetto, scoprirai come creare immagini sorprendenti grazie a un generatore di immagini basato sull’intelligenza artificiale.

## --- collapse ---

## title: Maggiori dettagli

Questo progetto ti aiuterà a partire da idee semplici e a trasformarle in prompt dettagliati, utili per creare immagini straordinarie. Imparerai ad aggiungere dettagli specifici, descrivere ambientazioni, includere elementi chiave e scegliere colori, stili e composizione. Durante il percorso, testerai i tuoi prompt, apporterai modifiche e scoprirai come ogni cambiamento contribuirà a dare vita alla tua immagine.

\--- /collapse ---

### Di cosa avrai bisogno

Per questo progetto hai bisogno di un generatore di immagini IA.

Se non hai l’età minima richiesta per usare i generatori di immagini IA disponibili online o se preferisci ospitare il **tuo** generatore su un Raspberry Pi, [segui le nostre istruzioni qui](https://projects.raspberrypi.org/en/projects/ai-images-on-pi){:target="_blank"}.

### Generatori di immagini online gratuiti

Un generatore di immagini gratuito che non richiede registrazione è [Craiyon](https://www.craiyon.com){:target="_blank"}. Tuttavia, devi avere raggiunto la [maggiore età](https://en.wikipedia.org/wiki/Age_of_majority){:target="_blank"} nella tua giurisdizione, o essere maggiorenne per utilizzarlo ([vedi i termini](https://www.craiyon.com/terms){:target="_blank"} per maggiori informazioni).

Esistono anche altri strumenti online, ma la maggior parte richiede la registrazione con un indirizzo email valido. Alcuni esempi includono:

- [Adobe Firefly](https://firefly.adobe.com/){:target="_blank"} (età minima 13 anni e se non hai l'età legale per accettare i termini, hai bisogno del permesso di un genitore/tutore per farlo — [vedi i termini](https://www.adobe.com/uk/legal/terms.html){:target="_blank"} per maggiori informazioni)
- [Ideogram](https://www.ideogram.ai){:target="_blank"} (età minima 13 anni e, se non hai ancora raggiunto la maggiore età nella tua giurisdizione, un genitore/tutore deve accettare i termini per tuo conto — [vedi i termini](https://ideogram.ai/legal/tos){:target="_blank"} per maggiori informazioni)
- [Stable Diffusion](https://stablediffusionweb.com/){:target="_blank"} ([vedi i termini](https://stablediffusionweb.com/terms-and-conditions){:target="_blank"})

**Se ti iscrivi a uno di questi servizi, ricordati di seguire le loro norme di sicurezza.**

## --- collapse ---

## titolo: Perché consigliamo questo progetto agli studenti più grandi?

È importante sapere come proteggere le proprie informazioni personali. La Raspberry Pi Foundation tiene molto alla sicurezza dei dati e alla privacy, ed è per questo che consigliamo questo progetto solo a chi ha più di 13 anni.

Probabilmente avrai notato che molti servizi online richiedono agli utenti di avere almeno 13 anni.Questo avviene perché gestiscono e memorizzano i dati che fornisci, che possono includere informazioni personali.  Sebbene questi servizi seguano regole rigorose per proteggere la tua privacy, l’invio di informazioni su internet può talvolta comportare dei rischi.

Inoltre, è importante sapere che l'intelligenza artificiale generativa può a volte produrre **contenuti imprecisi, non equi o inappropriati**.  Questi modelli possono anche produrre “allucinazioni”, ovvero **generare informazioni che sembrano corrette ma in realtà non lo sono**. Per questo è fondamentale **valutare con attenzione i risultati forniti dall’IA e verificarli**. Quando usi l'intelligenza artificiale generativa, assicurati di controllare le informazioni e, in caso di dubbi, chiedi a fonti attendibili.

**Guarda sempre i contenuti generati dall’IA con occhio critico e attento.** Se hai bisogno di aiuto, chiedi il supporto di un genitore, un tutore o un insegnante.

Divertiti ad imparare e a creare con l'intelligenza artificiale generativa!

\--- /collapse ---
