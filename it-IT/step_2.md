## Fornisci un prompt a un generatore di immagini IA

Segui questi passaggi per scoprire come trasformare semplici prompt in istruzioni dettagliate per creare immagini straordinarie.

\--- task ---

**Inizia con un semplice prompt**

Comincia con un'idea di base. Questo è il punto di partenza: l’oggetto principale dell’immagine.

Esempio: "Un gatto".

Esegui questo prompt nel generatore di immagini. Osserva il risultato.

![Un gattino arancione e bianco con grandi occhi espressivi e un nasino rosa sdraiato su una superficie di legno accanto a dei rametti di lavanda.  Il gattino ha un fiocco rosa intorno al collo. Sullo sfondo, un vaso di lavanda avvolto in juta é posizionato davanti a un delicato sfondo rosa.](images/prompt.jpg)

\--- /task ---

\--- task ---

**Aggiungi dettagli specifici**

Pensa ai dettagli. Che tipo di gatto? Cosa sta facendo?

Esempio: "Un **soffice gatto bianco** **seduto sul davanzale di una finestra**."

Esegui questo nuovo prompt e confrontalo con la prima immagine. Come è cambiato?

![Un soffice gatto bianco con grandi occhi rotondi e blu e un nasino rosa è seduto su un davanzale. II suo pelo è lungo e morbido. Sulla finestra ci sono gocce di pioggia e, attraverso di essa, si intravede un
edificio. Sul davanzale, dietro il gatto, c'è una piccola pianta in vaso.](images/prompt2.jpg)

\--- /task ---

\--- task ---

**Descrivi la scena**

Dove si svolge la scena? Aggiungere un'ambientazione rende il prompt più descrittivo e aiuta il modello a inserire dettagli attorno all'oggetto principale.

Esempio: "Un soffice gatto bianco seduto sul davanzale di una finestra **in un accogliente soggiorno**."

Esegui il prompt aggiornato. Notate i nuovi elementi che compaiono.

![Un soffice gatto bianco con grandi occhi rotondi e blu e un nasino rosa è seduto su un davanzale. La luce del sole entra attraverso la finestra. II gatto è seduto su un tappetino sottile e accanto a lui c'è una piccola pianta in un vaso avvolto in juta. Sullo sfondo, una stanza accogliente con tende, un divano con cuscini e scaffali con oggetti come una lampada e un'altra pianta.](images/prompt3.jpg)

\--- /task ---

\--- task ---

**Includi elementi chiave**

Quali altri oggetti dovrebbero essere presenti nella scena?

Esempio: "Un soffice gatto bianco seduto su un davanzale con una pianta in vaso accanto, in un accogliente soggiorno."

Esegui il prompt aggiornato. In che modo i dettagli aggiuntivi cambiano l'immagine?

![Un soffice gatto bianco con grandi occhi rotondi e blu e un nasino rosa è seduto su un davanzale. Il davanzale è decorato con diverse piante in vaso, tra cui una piccola pianta grassa e una pianta a foglia più grande. Sullo sfondo, un interno accogliente con tende scure, un cuscino verde e una coperta
lavorata a maglia.](images/prompt4.jpg)

\--- /task ---

\--- task ---

**Specifica colori e stili**

Colori e stili danno carattere all’immagine. Quale atmosfera o stile vuoi creare?

Esempio: "Un soffice gatto bianco seduto sul davanzale di una finestra con una pianta in vaso **verde** accanto, in un accogliente soggiorno in stile **vintage**."

Esegui il prompt. Osserva come i colori e lo stile influiscono sull'immagine.

![Un soffice gatto bianco con gli occhi scuri e il naso rosa è seduto sul davanzale di una finestra. II davanzale è decorato con diverse piante in vaso, tra cui una pianta grassa con spine, una piccola pianta con foglie e una più grande con foglie larghe in un vaso decorativo. La finestra dietro il gatto è vecchia e leggermente appannata, e attraverso di essa si vede un muro di mattoni. Sullo sfondo, un interno accogliente con tende chiare, un cuscino e degli scaffali.](images/prompt5.jpg)

\--- /task ---

\--- task ---

**Pensa alla composizione**

Come dovrebbe essere composta l'immagine? Si tratta di un primo piano o di una ripresa ampia?

Esempio: "**Un primo piano di** un soffice gatto bianco seduto sul davanzale di una finestra con una pianta verde in vaso accanto, in un accogliente soggiorno in stile vintage."

Esegui il prompt e osserva come la modifica della composizione cambi la messa a fuoco dell'immagine.

![Un soffice gatto bianco con gli occhi verdi e il nasino rosa è seduto su una coperta sul davanzale di una finestra. Il davanzale è decorato con diverse piante in vaso, tra cui una pianta grassa rampicante in un vaso verde e una pianta sospesa. Lo sfondo presenta un interno accogliente con un cuscino verde, una lampada e un’altra pianta.](images/prompt6.jpg)

\--- /task ---

\--- task ---

**Aggiungi del resto, se vuoi**

Se vuoi che nell'immagine sia presente del testo, specifica cosa deve contenere e come deve apparire.

Esempio: "Un primo piano di un soffice gatto bianco seduto sul davanzale di una finestra con una pianta verde in vaso accanto, in un accogliente soggiorno in stile vintage, **con il testo 'Home Sweet Home' in corsivo in basso**."

Esegui il prompt. Controlla se il testo appare come desiderato e si integra bene con l'immagine.

![Un soffice gatto bianco con gli occhi verdi e il nasino rosa è seduto su un sottile tappetino sul davanzale di una finestra e guarda fuori dalla finestra. Il davanzale è decorato con piante in vaso, tra cui una pianta grassa in un vaso verde. Attraverso la finestra si vede un edificio con diverse finestre. In primo piano nell'immagine, è presente un testo che recita "SUSCET Home Sweet Home" in un elegante stile decorativo. L'intera scena trasmette un'atmosfera accogliente e familiare.](images/prompt7.jpg)

\--- /task ---

\--- task ---

**Modifica e perfeziona**

Prova il tuo prompt con il generatore di immagini. Se il risultato non è perfetto, modifica i dettagli e riprova. Guardando le immagini precedenti, potresti aver notato che il colore degli occhi del gatto è cambiato. Ora puoi correggerlo.

Esempio: "Un primo piano di un soffice gatto bianco \*_con occhi blu_ seduto sul davanzale di una finestra con una pianta verde in vaso accanto, in un accogliente soggiorno in stile vintage, con il testo 'Home Sweet Home' in corsivo in basso."

Esegui il prompt aggiornato. Apporta tutte le modifiche necessarie finché l'immagine non corrisponde alla tua idea.

![Un soffice gatto bianco dagli occhi blu intensi e dal nasino rosa è seduto sul davanzale di una finestra, appollaiato anche sullo schienale di un divano, accanto a una pianta in vaso contenuta in un portavaso metallico decorativo. Il davanzale fa parte di un ambiente accogliente, arricchito da un cuscino floreale, una pianta verde rampicante e alcune mensole. Attraverso la finestra si scorge un edificio. In primo piano, un testo recita "HOME Hweet SWEET Home", decorato con elementi eleganti che arricchiscono l'immagine.](images/prompt8.jpg)

\--- /task ---

Ben fatto! Hai imparato come trasformare un'idea semplice in un'immagine dettagliata. Continua a sperimentare e divertiti a creare le tue immagini uniche!
