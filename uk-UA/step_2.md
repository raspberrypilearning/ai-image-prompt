## Напиши запит для генератора зображень ШІ

Виконай ці кроки, щоб перетворити прості запити на докладні інструкції, які допоможуть тобі створювати дивовижні зображення.

--- task ---

**Почни з простого запиту**

Почни з основної ідеї. Це твоя відправна точка — що буде на зображенні.

Приклад: «кішка».

Введи цей запит у генераторі зображень. Подивися, що він зробив.

![Біло-руде кошеня з великими виразними очима та рожевим носиком лежить на дерев’яній поверхні поруч із кількома гілочками лаванди. На шиї у кошеняти рожевий бантик. На задньому плані горщик з лавандою, обгорнутий мішковиною, на ніжно-рожевому фоні.](images/prompt.jpg)

--- /task ---

--- task ---

**Додай конкретні деталі**

Подумай про деталі. Яка має бути ця кішка? Що вона має робити?

Приклад: «**пухнаста біла** кішка **сидить на підвіконні**».

Введи цей новий запит і порівняй результат із першим зображенням. Що змінилося?

![Пухнаста біла кішка з великими круглими блакитними очима і рожевим носиком сидить на підвіконні. Шерсть у кішки довга і м'яка. На вікні краплі дощу, а за вікном видно будівлю. На підвіконні позаду кішки стоїть маленька рослина в горщику.](images/prompt2.jpg)

--- /task ---

--- task ---

**Опиши задній план**

Де відбувається ця сцена? Коли ти додаєш опис оточення, ти даєш моделі більше корисної інформації про те, що має бути навколо головного елементу.

Приклад: «пухнаста біла кішка сидить на підвіконні **у затишній вітальні**».

Введи цей новий запит. Зверни увагу, що на зображенні зʼявилися нові предмети.

![Пухнаста біла кішка з блакитними очима і рожевим носиком сидить на підвіконні. Крізь вікно пробивається сонячне світло. Кішка сидить на тонкій підстилці, а поруч із нею — невелика рослина в горщику, загорнутому в мішковину. На задньому плані видно затишну кімнату зі шторами, диваном із подушками та полицями з лампою, рослиною та іншими предметами.](images/prompt3.jpg)

--- /task ---

--- task ---

**Додай основні елементи**

Які інші предмети мають бути на зображенні?

Приклад: «пухнаста біла кішка сидить на підвіконні у затишній вітальні **поруч з рослиною в горщику**».

Введи цей новий запит. Як додаткові деталі змінили зображення?

![Пухнаста біла кішка з зеленими очима і рожевим носиком сидить на підвіконні. Підвіконня прикрашають кілька рослин у горщиках, серед яких маленький сукулент і більша листяна рослина. На задньому плані – затишний інтер’єр із темними шторами, зеленою подушкою та в’язаною ковдрою.](images/prompt4.jpg)

--- /task ---

--- task ---

**Вкажи конкретні кольори та стилі**

Кольори та стилі додають характеру вашому зображенню. Який настрій чи стиль ти хочеш отримати?

Приклад: «пухнаста біла кішка сидить на підвіконні у затишній **старомодній** вітальні поруч із **зеленою** рослиною в горщику».

Введи запит. Подивися, як кольори та стиль впливають на зображення.

![Пухнаста біла кішка з темними очима і рожевим носиком сидить на підвіконні. Підвіконня прикрашено декількома рослинами в горщиках, у тому числі колючим сукулентом, маленькою листяною рослиною та більшою рослиною з широким листям у декоративному горщику. Вікно за кішкою старе і трохи вкрите памороззю, а за вікном видно цегляну стіну. На задньому плані – затишний інтер’єр зі світлими шторами, подушкою та поличками.](images/prompt4.jpg)

--- /task ---

--- task ---

**Подумай про композицію**

Якою має бути композиція зображення? Це щось великим планом чи панорамне зображення?

Приклад: «**великий план** пухнастої білої кішки, яка сидить на підвіконні поруч із зеленою рослиною в горщику в затишній старомодній вітальні».

Запусти запит та подивися, як зміна композиції робить фокус зображення іншим.

![Пухнаста біла кішка з зеленими очима і рожевим носиком сидить на ковдрі на підвіконні. Підвіконня прикрашають кілька рослин у горщиках, серед яких сукулент у зеленому горщику і вʼюнка рослина. На задньому плані – затишний інтер’єр із зеленою подушкою, лампою та ще однією рослиною.](images/prompt4.jpg)

--- /task ---

--- task ---

**Додай текст за бажанням**

Якщо ти хочеш, щоб на картинці був текст, опиши це в запиті та вкажи, як цей текст має виглядати.

Приклад: «великий план пухнастої білої кішки, яка сидить на підвіконні поруч із зеленою рослиною в горщику у затишній старомодній вітальні, а **внизу курсивний текст «рідна оселя»**.

Введи запит. Перевір, чи текст виглядає так, як задумано, і добре підходить до зображення.

![Пухнаста біла кішка з зеленими очима і рожевим носиком сидить на тонкій підстилці на підвіконні й дивиться у вікно. Підвіконня прикрашають рослини у горщиках, серед яких маленький сукулент у зеленому горщику. За вікном видно будівлю з кількома вікнами. На передньому плані зображення розміщено текст із узористим написом «SUSCET Home sweet Home» вишуканим шрифтом. Ця англійська фраза з помилкою означає «рідна оселя». Загальна атмосфера затишна та домашня.](images/prompt7.jpg)

--- /task ---

--- task ---

**Зміни та вдоскональ**

Протестуй свій запит у генераторі зображень. Якщо результат не ідеальний, підкоригуй деталі та спробуй знову. На попередніх зображеннях ми бачили, що котячі очі постійно різного кольору. Ти можеш це зараз виправити.

Приклад: «великий план пухнастої білої кішки **з блакитними очима**, яка сидить на підвіконні поруч із зеленою рослиною в горщику у затишній старомодній вітальні, а **внизу курсивний текст «рідна оселя»**.

Введи цей новий запит. Змінюй запит, якщо потрібно, доки зображення не відповідатиме твоїй ідеї.

![Пухнаста біла кішка з незвичайно блакитними очима та рожевим носиком сидить на поверхні між підвіконням та спинкою дивана, поруч із рослиною у декоративному металевому горщику. Підвіконня є частиною затишного інтерʼєру з подушкою в квітки, зеленою вʼюнкою рослиною і полицями. За вікном видно будівлю. На передньому плані зображення розміщено текст із узористим написом «HOME Hweet SWEET Home» вишуканим шрифтом. Ця англійська фраза з помилкою означає «рідна оселя».](images/prompt8.jpg)

--- /task ---

Молодець! Тепер ти вмієш перетворювати просту ідею на детальний запит для зображення. Продовжуй експериментувати та створюй власні унікальні зображення!
