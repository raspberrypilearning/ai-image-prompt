<p style='border-left: solid; border-width:10px; border-color: #FFA500; background-color: #FFFACD; padding: 10px;'>
Цей навчальний ресурс не рекомендується для учнів та учениць віком до 13 років. Ми заохочуємо користувачів відповідально ставитися до цього матеріалу та за потреби звертатися за порадою до дорослих, яким вони довіряють.
</p>

## Що ти зробиш

![Пухнаста біла кішка з незвичайно блакитними очима та рожевим носиком сидить на поверхні між підвіконням та спинкою дивана, поруч із рослиною у декоративному металевому горщику. Підвіконня є частиною затишного інтерʼєру з подушкою в квітки, зеленою вʼюнкою рослиною і полицями. За вікном видно будівлю. На передньому плані зображення розміщено текст із узористим написом «HOME Hweet SWEET Home» вишуканим шрифтом. Ця англійська фраза з помилкою означає «рідна оселя».](images/prompt8.jpg)

Ласкаво просимо до захопливого світу зображень, згенерованих штучним інтелектом!

У цьому проєкті ти навчишся створювати дивовижні зображення за допомогою генератора зображень ШІ.

## --- collapse ---

## title: Детальніше

Цей проєкт допоможе тобі почати з простих ідей і перетворити їх на детальні запити, які можна використовувати для створення приголомшливих зображень. Ти дізнаєшся, як додати конкретні деталі, описати фон, вказати головні елементи й використовувати кольори, стилі та композицію. Водночас ти тестуватимеш свої запити, коригуватимеш їх та побачиш, як кожна зміна допомагає тобі створити зображення.

\--- /collapse ---

### Що тобі знадобиться

Для цього проєкту тобі знадобиться доступ до генератора зображень ШІ.

Якщо тобі менше років, ніж потрібно для використання онлайн-генераторів зображень ШІ, або ж ти бажаєш побудувати **власний** генератор зображень ШІ на компʼютері Raspberry Pi, [переглянь цей проєкт](https://projects.raspberrypi.org/en/projects/ai-images-on-pi){:target="_blank"}.

#### Безплатні онлайн-генератори зображень

[Craiyon](https://www.craiyon.com){:target="_blank"} — один із безплатних генераторів зображень, для якого не потрібно реєструватися, але тобі повинно бути [18 років](https://uk.wikipedia.org/wiki/%D0%9F%D0%BE%D0%B2%D0%BD%D0%BE%D0%BB%D1%96%D1%82%D1%82%D1%8F) або більше, щоб ним користуватися ([дивись умови](https://www.craiyon.com/terms){:target="_blank"}, щоб дізнатися більше).

Існують інші онлайн-інструменти, але вони потребують реєстрації через електронну адресу. Ось деякі приклади:

- [Adobe Firefly](https://firefly.adobe.com/){:target="_blank"} (мінімальний вік 13 років; якщо ти молодше, тобі потрібен дозвіл від батьків або опікунів, щоб це зробити — [переглянь умови](https://www.adobe.com/ua/legal/terms.html){:target="_blank"}, щоб дізнатися більше)
- [Ideogram](https://www.ideogram.ai){:target="_blank"} (мінімальний вік 13 років; якщо ти ще не досяг/-ла повноліття у своїй країні, один із батьків/опікунів має прийняти умови від твого імені — [переглянь умови](https://ideogram.ai/legal/tos){:target="_blank"}, щоб дізнатися більше)
- [Stable Diffusion](https://stablediffusionweb.com/){:target="_blank"} ([переглянь умови](https://stablediffusionweb.com/terms-and-conditions){:target="_blank"})

**Якщо ти реєструєшся на одному з цих сайтів, не забувай дотримуватися його політики безпеки.**

## --- collapse ---

## title: Чому ми рекомендуємо старшим учням й ученицям використовувати цей проєкт?

Важливо розуміти, як захистити свою особисту інформацію. Raspberry Pi Foundation дуже уважно ставиться до захисту твоїх даних і конфіденційності, тому ми рекомендуємо цей проєкт лише тим, хто досяг 13 років.

Можливо, ти знаєш, що багато онлайн-сервісів вимагають від користувачів мати принаймні 13 років. Це тому, що вони обробляють і зберігають надані тобою дані, які можуть включати особисту інформацію. Хоча ці служби дотримуються суворих правил захисту твоїх даних, надсилання інформації через інтернет іноді може бути небезпечним.

Також важливо знати, що генеративний штучний інтелект іноді може створювати **контент, який не є правдивим, обʼєктивним або прийнятним**. Ці моделі штучного інтелекту іноді можуть «галюцинувати» та **придумувати інформацію, яка звучить правдивою, але не є такою**. Отже, важливо **уважно переглядати дані, отримані від ШІ, та перевіряти їх**. Коли ти працюєш з генеративним штучним інтелектом, обов’язково перевіряй інформацію у надійних джерелах, якщо маєш у ній сумніви.

**Завжди уважно та вдумливо сприймай контент, створений штучним інтелектом.** Якщо тобі потрібна допомога, попроси про неї батьків, опікунів або вчителів.

А тепер — до навчання і творчості з генеративним штучним інтелектом!

\--- /collapse ---
