<p style='border-left: solid; border-width:10px; border-color: #FFA500; background-color: #FFFACD; padding: 10px;'>
Deze leerbron wordt niet aanbevolen voor leerlingen jonger dan 13 jaar. Wij moedigen gebruikers aan om verantwoord met dit materiaal om te gaan en indien nodig advies te vragen aan een volwassene die zij vertrouwen.
</p>

## Wat ga je maken

![Een pluizige witte kat met opvallende blauwe ogen en een roze neus zit op een vensterbank en op de rugleuning van een bank, naast een plantje in een decoratieve metalen pot. De vensterbank maakt deel uit van een gezellig interieur, met een bloemenkussen, een groene hangplant en legplanken. Door het raam is een gebouw te zien. Op de voorgrond van de afbeelding staat de tekst "HOME Hweet SWEET Home" in een elegante stijl, met wat versieringen.](images/prompt8.jpg)

Welkom in de spannende wereld van AI beeldgeneratie!

Door de stappen in dit project te volgen, leer je hoe je geweldige afbeeldingen kunt maken met behulp van een AI-afbeeldingsgenerator.

--- collapse ---
---
title: Meer details
---

Dit project helpt je om te beginnen met eenvoudige ideeën en deze om te zetten in gedetailleerde prompts die je kunt gebruiken om verbluffende afbeeldingen te produceren. Je leert hoe je specifieke details toevoegt, hoe je omgevingen beschrijft, hoe je belangrijke elementen opneemt en hoe je nadenkt over kleuren, stijlen en compositie. Onderweg zal je je prompts testen, aanpassingen maken en zien hoe elke wijziging je helpt om je afbeelding te maken.

--- /collapse ---

### Wat je nodig hebt

Voor dit project heb je toegang nodig tot een AI-afbeeldingsgenerator.

Als je niet voldoet aan de minimum leeftijdsgrenzen om AI-afbeeldingsgeneratoren te gebruiken die online beschikbaar zijn, of liever **je eigen** AI beeldgenerator host op een Raspberry Pi, [volg dan hier onze instructies](https://projects.raspberrypi.org/nl-NL/projects/ai-images-on-pi){:target="_blank"}.

#### Gratis online afbeeldinggeneratoren

Een gratis afbeeldingengenerator waarvoor je je niet hoeft te registreren is [Craiyon](https://www.craiyon.com){:target="_blank"}, maar je moet de [meerderjarige leeftijd](https://en.wikipedia.org/wiki/Age_of_majority){:target="_blank"} in jouw rechtsgebied hebben bereikt, of ouder zijn, om deze te kunnen gebruiken ([zie de voorwaarden](https://www.craiyon.com/terms){:target="_blank"} voor meer informatie).

Er zijn ook andere online tools beschikbaar, maar hiervoor moet je je registreren met een actueel e-mailadres. Enkele voorbeelden zijn:

- [Adobe Firefly](https://firefly.adobe.com/){:target="_blank"} (minimumleeftijd is 13 jaar, en als je niet de wettelijke leeftijd hebt om de voorwaarden te accepteren, heb je toestemming nodig van een ouder/voogd om dit te doen — [zie de voorwaarden](https://www.adobe.com/uk/legal/terms.html){:target="_blank"} voor meer informatie)
- [Ideogram](https://www.ideogram.ai){:target="_blank"} (minimumleeftijd van 13, en als je jonger bent dan de meerderjarige leeftijd in je jurisdictie, moet een ouder/voogd de voorwaarden namens jou accepteren — [zie de voorwaarden](https://ideogram.ai/legal/tos){:target="_blank"} voor meer informatie)
- [Stabile Diffusion](https://stablediffusionweb.com/){:target="_blank"} ([zie de voorwaarden](https://stablediffusionweb.com/terms-and-conditions){:target="_blank"})

**Als je je registreert voor een account bij een van deze diensten, vergeet dan niet om hun veiligheidsbeleid te volgen.**

--- collapse ---
---
title: Waarom raden wij oudere leerlingen aan dit project te gebruiken?
---

Het is belangrijk om te begrijpen hoe je je persoonlijke gegevens veilig kunt bewaren. De Raspberry Pi Foundation hecht veel waarde aan de bescherming van jouw gegevens en privacy, daarom raden wij dit project alleen aan als je ouder bent dan 13 jaar.

Je heeft misschien gemerkt dat veel onlinediensten vereisen dat gebruikers minimaal 13 jaar oud zijn. Dat komt omdat zij de door jou verstrekte gegevens, waaronder ook persoonlijke gegevens, verwerken en opslaan. Hoewel deze diensten strikte regels hanteren om jouw gegevens te beschermen, kan het versturen van informatie via internet soms minder veilig zijn.

Het is ook belangrijk om te weten dat generatieve AI soms **inhoud kan maken die niet nauwkeurig, juist of gepast is**. Deze AI-modellen kunnen soms 'hallucineren' en **informatie produceren die waar lijkt, maar dat niet is**. Het is dus belangrijk om **goed na te denken over de output van de AI-applicatie en deze zelf nog eens goed te controleren**. Als je werkt met generatieve AI, zorg ervoor dat je de informatie checkt en betrouwbare bronnen vraagt als je niet zeker bent.

**Kijk altijd zorgvuldig en weloverwogen naar door AI gegenereerde content.** Als je hulp nodig hebt, vraag dan een ouder, verzorger of leraar om je te begeleiden.

Veel plezier met leren en creëren met generatieve AI!

--- /collapse ---
